8. SERVIUS SULPICIUS RUFUS 213

De publicanis.

146. D. 50, 16, 203. Idem (Alfenus) libro septimo
Digestorum (P. 29). In lege censoria portus Siciliae
ita scriptum erat: ‘servos quos domum quis ducet suo
usu, pro is portorium ne dato'. quaerebatur, si quis
a Sicilia servos Romam mitteret fundi instruendi causa,
utrum pro his hominibus portorium dare deberet nec
ne. respondit duas esse in hac scriptura quaestiones,
primam, quid esset ‘domum ducere', alteram, quid
esset ‘suo usu ducere'. igitur quaeri soleret, utrum,
ubi quisque habitaret sive in provincia sive in Italia,
an dumtaxat in sua cuiusque patria domus esse recte
dicetur. sed de ea re constitutum esse eam domum
unicnique nostrum debere existimari, ubi quisque sedes ‚
et tabulas haberet suarumque rerum constitutionem
fecisset. quid autem esset ‘usu suo', magnam habuisse
dubitationem. et <penu sui usus causa parata>¹ magis
placere, quod victus sui causa paratum est, tantum
contineri. itemque de servis eadem ratione quaeri, qui
eorum usus sui causa parati essent? utrum dispensa-
tores, insularii, vilici, atrienses, textores <tantum, an>
operarii quoque rustici, qui agrorum colendorum causa
haberentur, ex quibus agris pater familias fructus
caperet, quibus se toleraret (se suosque aleret‘l), omnes
denique servos, quos quisque emisset, ut ipse haberet
atque eis ad aliquam rem uteretur neque ideo emis·
set, ut venderet? et sibi videri eos demum usus sui
causa patrem familias habere, qui ad aius corpus
tuendum atque ipsius cultum praepositi destinatique
essent, quo in genere [i]unctores, cubicularii, coci,
ministratores atque alii, qui ad eiusmodi usum parati
essent, numeraretur. ·

Alfeni orationem a Triboniano mutatam et inter·
poletam esse existimo. primum iam verba ‘de ea con-
stitutum esse' dubia movent, et quae sequuntur ‘cum

1 aa Mommseac' coar‘eelaro adlectum.

 

